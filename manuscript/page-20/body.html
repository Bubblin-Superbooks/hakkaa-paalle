<div class="leaf flex"><div class="inner justify"><pre class="no-indent  ">Pois teko-orjuus! Korusanain rieska!  
Nouskoon kerrankin keltainen lieska!  
Nouskoon kaartimme katveesta maan,  
Jääkärit jäisistä kahleistaan:  
Hallitsemaan! Halkaisemaan!  
Kotiamme koirista kirvoittamaan.  
— Nouskoot nyt vaan!  

Muuta ei meill' ole pelastusta  
Jumala on suuri. Murhe on musta.  
Laumojen merehen yksilöt vaipuu,  
Ryhditön hän, ken ryönähän taipuu,  
Rinnassa riutumus, rangaton kaipuu,  
Haamu se on, joka haamuksi haipuu.  
— Nouskaa!  

Nouskaa te nuoret, kun vielä on aika!  
Lentävi hetki — ja poissa on taika.  
</pre></div> </div>