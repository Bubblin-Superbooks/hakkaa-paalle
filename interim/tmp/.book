{
  "page-9": "<h4>Ilmari Kianto</h4><p class=\"  start-chapter\">Jyväskylässä, Sisä-Suomen Kirjapainossa, 1918.</p><hr class=\"section\">",
  "page-10": "<h3>Sisältö:</h3><p class=\" stretch-last-line start-chapter\">Hakkaa päälle!  \nSuoria sanoja.<br>Lipun juureen.<br>Tulkaa Jääkärit!  \nPois ryssät! Alas punakaartit!  \nIn memoriam — Kapteeni Jacobsson!  \nOululaiset lähtevät.<br>Kaatuneen viime tervehdys.<br>Suomi sodassa.<br>Perä-Pohjolan sotamarssi.<br>Kansan tuomio.<br>Muuan Kauhavan poika.<br>Vapaussoturin valloituslaulu.<br>Rintamalta</p>",
  "page-11": "<p class=\"no-indent  \">tultua.<br>Lapuan Lauriloille, Vapauden Ristin Ritareille.<br>Sota ja rakkaus.<br>Pohjalaisen kynäsoturin tervehdys Karjalan armeijakunnalle.<br>Pääsiäisaatto Antreassa.<br>Pääsiäisvirsi tulilinjoilla.<br>Imatra sodassa.<br>Suomi suureksi Viena vapaaksi!</p><hr class=\"section\">",
  "page-12": "<h3>Hakkaa Päälle!</h3><pre class=\"  \">(Nuotti: Nouse riennä… t.m.s.)\n\nHakkaa päälle Suomen Poika!  \nNyt on ryhtis rynnistää!  \nKuulat kirmaa. Pommit roikaa,  \nTykit julmat jyräjää!  \nYksi laulu, yksi taulu  \nSuomen sorrot soinnuttaa.  \n\nHurman henget Helsingistä  \nVihan vimmaa vyöryttää,  \nVerihurtta veljeksistä  \nEnää saa ei ystävää. —  \nSurma heille! Pettureille!  \nSitten nähdään mitä jää.  \n\n</pre>",
  "page-13": "<pre class=\"no-indent  \">Anarkismin mustat voimat  \nVillinneet on veljesmaan,  \nSiltasaaren kurjat soimat  \nHekkumoivat herruuttaan.  \nBolshevikki — ryssäin klikki  \nMurskaks täytyy musertaa.  \n\nJos oot suora suomalainen  \nVala vanno kirkas tää:  \n_Nousta ei voi Suomen maine,  \nJos ei nouse kansan pää_.  \nSiksi lyömme! Siinä työmme.  \nSiksi täytyy tärskyttää.  \n\nHakkaa päälle karski kansa,  \nNyt on hetkes heilahtaa!  \nEnsi kerran oikeuttansa  \nOrjajoukko kurkoittaa,  \n</pre>",
  "page-14": "<pre class=\"no-indent  \">Nyrkki rystyyn! Suomi pystyyn!  \nSiinä tunnussana maan.</pre><hr class=\"section\">",
  "page-15": "<h4>Suoria Sanoja.</h4><pre class=\"  \">(Marraskuun punapäiviltä.)\n\nHäpeä peittää Pohjolan maan,  \nVerinen veljes-saasta;  \nIsien haamut haudoissaan  \nHuutavat Tuonen maasta:  \nSuomalainen, Suomalainen,  \nMitä tehnyt sä oletkaan?  \n\nVerihurtan vieraan hampahisiin  \nSinä tahdoit veikkosi syöstä!  \nVenäläisen kurjan kuolaimiin  \nSinä nousit yrmyjes yöstä:  \nSuomalainen, Suomalainen,  \nMitä tehnyt sä oletkaan?  \n\n</pre>",
  "page-16": "<pre class=\"no-indent  \">Sun rikoksesi on raskaampi  \nKuin itse sen laatua arvaat.  \nNykypolven henkiset hedelmät  \nOn tulevaisuudessa karvaat:  \nSuomalainen, Suomalainen,  \nMitä tehnyt sä oletkaan?  \n\nSaman sorretun lapsina synnyinmaan  \nMeill' _yhteinen_ on vihamiesi.  \nVaan sulle — laumasta lahjottu —  \nEi pyhä ole kotiliesi:  \nSuomalainen, Suomalainen,  \nMitä tehnyt sä oletkaan?  \n\nTähän asti ma Sinuun luottanut oon,  \nKun laulu se meill' oli sama,  \nMut nyt mun uskoni horjuvi pois:  \nOlet noitien nostattama!  \n</pre>",
  "page-17": "<pre class=\"no-indent  \">Suomalainen, Suomalainen,  \nMitä tehnyt sä oletkaan?  \n\nTätä häpeän tahraa ei pyyhitä pois:  \nEnnenkuin on sukusi uusi —  \nVoi milloin, milloin se syttyykään  \nSuomen _itseys_\\-joulukuusi?  \n— Suomalainen, Suomalainen,  \nMitä tehnyt sä oletkaan?  \n\nOulu 22/11 17.</pre><hr class=\"section\">",
  "page-18": "<h4>Lipun Juureen.</h4><pre class=\"  \">(Ensimäisiä nostatusrunojamme.)\n\nEikö tällä kansalla ole selkärankaa?  \nKuinka kauan se hankaa ja hankaa?  \nKuinka kauan me kärsimme tätä:  \nKavaltajain kaunaa ja möyrinätä,  \nPohjolan raakaliston räiskinätä,  \nVenäläisvaltaa ja häpeätä?  \n— Kuinka kauan?  \n\nTälläinenkö siis valtio vapaa?  \nTäynnänsä täristystä, henkistä rapaa?  \nSuomi? — Runojen kultaama kansa?  \nTahallaan tallaten aarteitansa?  \nYhäti yrmien heikkouttansa?  \nVäärin viljellen vapauttansa?  \n</pre>",
  "page-19": "<pre class=\"no-indent  \">— Kuinka kauan?  \n\nKoko maailma myrskynä ympäri riehuu.  \nKoko Europa etsii, kaatuu ja kiehuu.  \nTitaanit taivaita jyristävät.  \nKääpiöt nyrkkejä heristävät —  \nSuomen sydäntä puristavat, kuristavat  \nOmat \"ohranat\" — päättömät lavat!  \n— Kuinka kauan?  \n\nMissä on nuoriso, urhojen usko?  \nEikö jo leimahda leppäinen rusko?  \nAamuko meillä? vai ilta? vai yö?  \nTurhako tuhanten kansallistyö?  \nMiksi ei sydämet hurjemmin lyö?  \nMissä on Kalevan kalpa ja vyö?  \n— Missä ne on?  \n\n</pre>",
  "page-20": "<pre class=\"no-indent  \">Pois teko-orjuus! Korusanain rieska!  \nNouskoon kerrankin keltainen lieska!  \nNouskoon kaartimme katveesta maan,  \nJääkärit jäisistä kahleistaan:  \nHallitsemaan! Halkaisemaan!  \nKotiamme koirista kirvoittamaan.  \n— Nouskoot nyt vaan!  \n\nMuuta ei meill' ole pelastusta  \nJumala on suuri. Murhe on musta.  \nLaumojen merehen yksilöt vaipuu,  \nRyhditön hän, ken ryönähän taipuu,  \nRinnassa riutumus, rangaton kaipuu,  \nHaamu se on, joka haamuksi haipuu.  \n— Nouskaa!  \n\nNouskaa te nuoret, kun vielä on aika!  \nLentävi hetki — ja poissa on taika.  \n</pre>",
  "page-21": "<pre class=\"no-indent  \">Jumalatar Suomen historian  \nVaativi uhrin ja kunnian:  \nVoittavan — kostavan — puhdistajan —  \nRaakojen voimien rankaisijan —  \n— Nouskaa!  \n\nNouskoon se maa, joka kerran näki unta:  \n\"Keisari vanki — Suomi valtakunta!\"  \nAh! eikö uni ole toteutunutkaan?  \nEikö talonväki — ole koteutunutkaan?  \nNouskoon Suomen talonpoika kautta maan  \n_Nuijasotaansa lopettamaan!_  \n— Nouskoon jo vaan!  \n\nTammikuulla 1918.</pre><hr class=\"section\">",
  "page-22": "<h4>Tulkaa Jääkärit!</h4><pre class=\"  \">Sotalaulu synnyinmaalle.\n\n(Lausuttu suuressa sotaparaadissa Oulussa. ) \n\nLaulu odottaa säveltäjäänsä.  \n\nSaksa on voimakas!  \nSaksa on suuri!  \nSaksasta nousee  \nKansojen juuri!  \n— Tulkaa Jääkärit,  \nTulkaa vaan!  \nOmaa maatanne  \nValloittamaan!  \n\nSuomi on vahva!  \n</pre>",
  "page-23": "<pre class=\"no-indent  \">Suomi on heikko!  \nMeillepä verikoira,  \nVenäjän veikko.  \n— Tulkaa Jääkärit — — —  \n— — — — —!  \n\nAurinko paistaa  \nUkonpilven alta!  \nRauetkoon kerrankin  \nRoistojen valta!  \n— Tulkaa Jääkärit  \nTulkaa vaan:  \nOmaa maatanne  \nSuojelemaan.  \n\nHaarniskat Hindenburgin  \nKaukana kiiltää!  \nSuomenpa sydänverta  \n</pre>",
  "page-24": "<pre class=\"no-indent  \">Turmantuska viiltää!  \n— Tulkaa — — —!  \n\nKaunotar Europan!  \nPohjan Lumikukka!  \nEtkö jo nukkunut  \nKylliksi rukka?  \n— Tulkaa Jääkärit  \nTulkaa vaan:  \nMaatanne, kansaanne  \nValveuttamaan!  \n\nEikö tässä maassa  \nKonsaan tule rauhaa?  \nAinako rannoillamme  \nHornan henget pauhaa?  \n— Tulkaa — — —  \n— — — — —!  \n</pre>",
  "page-25": "<pre class=\"no-indent  \">\nEikö tästä maasta  \nTule puhdasta koskaan?  \nAlatiko silmiimme  \nSingotaan roskaa?  \n— Tulkaa Jääkärit,  \nTulkaa vaan  \nMaatanne, kansaanne  \nPuhdistamaan!  \n\nMissä on ryhtisi  \nTalonpoika Suomen?  \nOnko nyt ehtoo  \nVai onko nyt huomen?  \n\n— Tulkaa — — —!  \n\nOrjat jos oltihin —  \n</pre>",
  "page-26": "<pre class=\"no-indent  \">_Nyt_ nouskohon kansa!  \nRaiskaajat sortukoot  \nRaiskainsa kanssa!  \n— Tulkaa jääkärit,  \nTulkaa vaan:  \nSiperian koiria  \nKarkoittamaan.  \n\nIsien pääkallot  \nHaudoista huutaa:  \nKostakaa hurmeemme!  \nKuivaa jo suuta!  \n\n— Tulkaa Jääkärit, — — — — —!  \n\nSiikajoen sankarit!  \nLapuan Lapset!  \nPankaa jo liehumaan  \n</pre>",
  "page-27": "<pre class=\"no-indent  \">Maaemon hapset!  \n— Tulkaa Jääkärit,  \nTulkaa vaan:  \nMaatamme, kansaamme  \nVarjelemaan!  \n\nNiinpä siis tulkaa  \nJääkärit jäiset!  \nLaumassa laulaen  \nUrhot tuhatpäiset!  \nTulkaa, ah tulkaa!  \nTulkaatte vaan:  \n_Synnyinmaan Laulua  \nKaijuttamaan!_</pre><p>Tammikuulla 1918.</p><hr class=\"section\">",
  "page-28": "<h4>Pois Ryssät! Alas Punakaartit!</h4><pre class=\"  \">_Pirujen_ kanssa ei neuvotella  \nRoistoille kättä ei antaa saa!  \nVoi herrajumala kuinka paljon  \nKantaa päällänsä Suomen maa!  \n\nNyt soikohon vihdoinkin _Sotatorvi!_  \nJalopeura Suomen — nouse ja lyö!  \nVai raukkojen ruhkako on tämä lauma,  \nKun saartaa sen rantoja sorto ja yö?  \n\nJos veljemme liittyvät verikoiriin,  \nHe _koirien_ kohtalon saakoot myös vaan!  \nKen kansansa petti ja hurmeella tahras,  \nSe kaatukoon — kavaltajana maan!</pre><p>(Tämän palan jälkeen meni Oulun \"Kansan Tahtoon\" \"perkele\" ja punakaarti avasi tulen.)</p><hr class=\"section\">",
  "page-29": "<h3>In Memoriam — Kapteeni Jacobsson!</h3><pre class=\"  \">Oi Friedel Jacobsson,  \nJalo Jääkäri Suomen!  \nSinä, jonka sankarikuolossa  \nVälähti isänmaan huomen:  \nOta lauluni vihreä virpi  \nKätehes hurmeiseen —  \nKun siellä nyt sankarten korkeuksissa  \n— Vainajana vaellat.  \n\nSinun elämäsi nuori  \nvain suurille hehkui ihanteille!  \nKun muut viel rohjenneet ei:  \n_Sinä_ tien näytit heille!  \nMyrskyisenä yönä, kun Suomen peitti pimeys,  \nSinun nuorukaisrinnassasi ruskoitti  \n— Tulevaisuuden himerrys!  \n</pre>",
  "page-30": "<pre class=\"no-indent  \">\nKuinka oikeaan tähtäsit — ah aavistus pyhä, suuri  \nMitä silloin sielussasi siinsi — se täyttynyt on juuri  \nOli Sinussa profeettaa, oli suursoturin loistoa!  \nYhtä vaan et aavistanut — Suomen roistoa:  \nHäntä, jonka konnantyöstä Sulle koitui surma,  \nKun sydäntäsi sykähdytti vapauden hurma!  \n\nJääkärit, te jäykät, nyt tehkää kunniaa!  \nSuomalainen soturi — ken ikinä olletkaan:  \nHänen viattoman verensä kautta ma teitä vannotan  \nAstukaa sijahan sankarin loistavan,  \nJos ken, niin _Friedel Jacobsson_ ansaitsee — kostajan!</pre><hr class=\"section\">",
  "page-31": "<h4>Oululaiset Lähtevät.</h4><pre class=\"  \">He lähtevät nyt sotaan:  \nPojat meidän puolen.  \nSilmissä kimmel kiiluu:  \nJäänkö eloon vai kuolen?  \n\nKoko kaupunki heitä saattaa.  \nJoku puhuu. Joku hurraa.  \nNaiset itkee. Liinat liehuu.  \nJuna lähtee. Surraa…  \n\nArki-ihmiset kotiinsa kulkee.  \nHe kantavat kaihoa — suotta.  \nSodan jylinä kaukana kiirii.  \nSuomen leijona harppaansa vuottaa.  \n\nMitäs siitä, jos lähtivät, veikot?  \n</pre>",
  "page-32": "<pre class=\"no-indent  \">Se olihan pyhä velvollisuus.  \nToki urhoks' ei tultane ennen  \nKuin nähty on — urhoollisuus.  \n\nOn ihmiskurjan luonteessa  \nKaikota, karttaa kuolemaa.  \nMut Sankarin sieluss' on salaisuus  \nKäy tuskatonna Tuonelaan!  \n\nParas rukous puolesta Poikain  \nSodan päivinä näinä on tämä:  \nHe tehtävänsä täyttäkööt!  \nSe on enempi kuin itse elämä!</pre><hr class=\"section\">",
  "page-33": "<h4>Kaatuneen Viime Tervehdys.</h4><pre class=\"  \">Ah suurta on kaatua kansansa aamuruskon hetkellä,  \nKun vapauden auringon nousevan tietää metsänrannan takaa!  \nEi turhaan mies silloin ollut oo sotaretkellä!  \nKas kauniina hän kalmassaankin maassa makaa!  \n\nOi juo isänmaa sun poikasi lämpöistä verta!  \nJuo kyllikses, kallis, ainoastaan tämä kerta!  \nNiin sammuu sun janosi, ei hurme enää koskaan pauhaa:  \nSa maalisi saavutat — pian kuljet kohti rauhaa… Juo! —  \n\nAh, veljet, jos tietäisitte, miten ihanaa on kuolo:  \nMa unta niin ihmeellistä nyt näen, näen:  \nSoi laaksossa vihreässä hääsoitto kaunis!  \nJa linna niin valkoinen on päällä sen mäen!  \n</pre>",
  "page-34": "<pre class=\"no-indent  \">\nSiell' istuvi tornissa itse kansani Jumala!  \nHän katsovi laaksoon, kun häähymni soreasti soittaa!  \nOn kädessänsä kultainen leijonalippu hällä!  \nHän huutaa: Suomen kansa voittaa, voittaa!</pre><hr class=\"section\">",
  "page-35": "<h4>Suomi Sodassa.</h4><pre class=\"  \">Jumalan kiitos — viel' elää isäin henki!  \nViel' osatahan Suomessa tapella ja kuolla!  \nJa miestä nousee maasta kuin metsää!  \nJa jos kunnia vaatii — kaatuu kuin heinää!  \n\nMun rintani riemusta helisee ja soittaa!  \nOn turha mun tuntujani katkeroittaa!  \nSillä minä tiedän, _kuka_ laakerit voittaa:  \n— Se kansa, joka kaikkensa koittaa!  \n\nSe kansa, joka _kansana_ nousee, ei sorru!  \nSe maa, joka mahtinsa näyttää, ei murru!  \nSe mies, jok' ei kuolemata pelkää, hän kestää!  \nSen miehen ei kulkua kukaan voi estää!  \n\nNiin soi tässä maassa siis vihdoinkin sota!  \n</pre>",
  "page-36": "<pre class=\"no-indent  \">On kivääri kuuma ja kirkas ota!  \nJa päivä päivältä rynnäten eteenpäin vaan  \nKäy Suomen kansa kohti vapauttaan!</pre><p>Hailuoto 23/2 1918.</p><hr class=\"section\">",
  "page-37": "<h4>Perä-pohjolan Sotamarssi.</h4><p class=\"  start-chapter\">(Lausuttu Oulun asemalla 23/2 1918.)</p><pre class=\"  \">Nyt Pohjola valkoinen ponnistaa!  \nKuka tietää, kuinka sen käy?  \nVeren karvainen eissä on Etelän maa.  \nMut voitto niin kauniina kangastaa —  \nEi pelkurin pilkkua näy!  \nMies miehessä kiinni nyt marssimme vaan  \nJa riemastus korkea rinnassaan  \n\"Rovaniemen rykmentti\" rynnistää!  \nSen silmä on kova ja pystyssä pää —  \nKoko Oulua kivääri kiidättää  \n</pre>",
  "page-38": "<pre class=\"no-indent  \">— Alas valkeaan armeijaan.  \n\nSodan pauhina Porista kiirehtää,  \nAvuks veikkojen valkoisten!  \nPian Vilppulan rintama siirrähtää,  \nKas Tampere taapäin tärskähtää,  \nTykit Vaasan työntävät sen!  \nJa Viipuri villitty meidän on varmaan!  \nPian sortuvi helvetti Helsingin harmaan!  \nKuka arvaa, kumpiko ennättää:  \nJalo Ludendorff vai Jääkärin pää,  \nKun Pohjolan leijona lennättää  \n— Ja Pietari pärskähtää?  \n\nKäy eespäin siis Perä-Pohjolan mies!  \nSotaleikki nyt lemmetön on!  \nEi sammua saa kodin lämpöinen lies,  \nMut murskaksi menköön anarkismin ies!  \n</pre>",
  "page-39": "<pre class=\"no-indent  \">Alas petturit valtion!  \nMe uhrata uhmaamme veremme vahdon,  \nMe näyttää tahdomme \"Kansan Tahdon\"!  \nMe tahdomme voittaa ja kovalla kostaa!  \nVeriruusuilla tahdomme onnemme ostaa!  \nKoko Suomen me tahdomme suureksi nostaa!  \n— Lapin laulut nyt ilmassa soi!  \n\nKautta veljeimme hurmeisten ruumiiden!  \nKautta vaasalais-vallottajain!  \nKautta Tornion, Tervolan sankarien,  \nKautta Karjalan kaattujen jääkärien  \nValat vahvimmat vannomme ain:  \nPerä-Pohjola ennen ei seisoa saa  \nKun voitto on _varma_ ja _valkea_ maa  \nEi ennen kuin kirkas on Pohjois-napa!  \nEi ennen kuin \"haupits\" taulunsa tapaa!  \n_Ei ennen kuin Suomi on suuri ja vapaa!_  \n</pre>",
  "page-40": "<pre class=\"no-indent  \">— Me vannomme sen? Me vannomme sen!</pre><p>Oulu 8.3.1918.</p><hr class=\"section\">",
  "page-41": "<h4>Kansan Tuomio.</h4><pre class=\"  \">Voi teitä, voi teitä te maankavaltajat kurjat!  \nVoi teitä, te Suomen suursuiset sudet, hurtat hurjat!  \nTe raa'at raukat ilman kansallistuntoa!  \nIlman isänmaan rakkautta, ilman miehuuden kuntoa!  \n— Mitä teitte nyt maalle?  \n\nEi sanat teidän tekoanne kertomaan riitä!  \nEi jälkipolvi koskaan konnantyötänne kiitä!  \nVeljes-verihöyryihin teidän hurmionne hukkuu!  \nOmatuntonne saastainen rikoskapaloissaan nukkuu!  \n— Iki häpeä teille!  \n\nPunakaartinne köyhälistön turmiohon syöksi!  \nSe päivä, jota varroitte, se muuttui mustaks' yöksi!  \nVoi johtajianne katalia, voi väärin painettua sanaa!  \nNe myrkyttivät joukkonne, ne nosti pyssyn hanaa!  \n</pre>",
  "page-42": "<pre class=\"no-indent  \">— Maan ryövärit julmat!  \n\nNoin tahraista lehteä Suomen historiassa koskaan  \nEi luettu oo ennen, ei mokomata moskaa:  \nSuomen Työmies ett' aseensa Puna-Ryssiltä huoli!  \nVuostuhantisen vainoojansa kantapäitä nuoli!  \nKoko perintönsä petti — _maan kavaltajana kuoli!_  \nOh, parhaiksi teille!  \n\nNiin suurta sotaoikeutta ei nouse tälle maalle  \nSe että teidän tekonne panis vastaavalle vaa'lle!  \nOsa onnetonta kansaa näet olettehan — _olitte!_  \nVaan kaiken sen kalleimman te jalkoihinne politte!  \n— Voi teitä te kurjat!  \n\nNyt kansa menköön kahtia kuin katkeava korsi!  \n_Ei meille enää yhteinen voi olla kotiorsi!_  \nKen murhaajansa kanssa viel' pirtissänsä elää,  \n</pre>",
  "page-43": "<pre class=\"no-indent  \">Sen korvissa, sen sielussa ain' hornan kellot helää!  \n— Näinkö eläisi Suomi?  \n\nTe lähtekää nyt maasta, jok' ei teille ollut pyhä!  \nTe menkää heidän kanssaan, joihin luotatte te yhä!  \nOh menkää, onnenonkijat, pois täältä sinne saakka,  \nMiss' unhoittuvat unelmat ja rikostenne taakka!  \n— Menkää!</pre><hr class=\"section\">",
  "page-44": "<h4>Muuan Kauhavan Poika.</h4><p class=\"  start-chapter\">Juho Luomanen — Kauhavan poika, mies pieni, vaan pippuria! Tottatosiaan tiedä en monta sisukasta niin sankaria.</p><pre class=\"  \">Kun taistelun tuoksinassa  \nmoni kalpeni kauhuissaan:  \nJuho Luomanen hän vain _nautti_  \nsydämestään ja sielustaan.  \n\nOli kuulien viuhina hälle  \norkesterin sointuja vaan.  \nDum-dum sekä kuularuiskut  \n</pre>",
  "page-45": "<pre class=\"no-indent  \">ja shrapnellit sinkuessaan.  \n\nMurhan enkeli hänelle nauroi  \nja hän vastas sen hymyilyyn.  \nPäin tulehen aina hän syöksyi,  \nei luikkinut lymyilyyn.  \n\nMut rintaman takana taaskin  \n\"Sota-oikeutta istuessaan\"  \nKaksin kerroin hän leikistä nautti  \nPunaryssiä perkatessaan.  \n\n\"Tässä tälle ja tuossa sulle!\"  \nTulen laski hän mauseristaan.  \nEi armoa tuomitulle!  \nHälle hurttia oli ne vaan.  \n\nHän pyövelin virkaansa hoiti  \n</pre>",
  "page-46": "<pre class=\"no-indent  \">pyhä innostus rinnassaan:  \n\"Suomen vapaus on vaarassa aina,  \njos eloon jää roistot maan\".  \n\nEi raakuutta urhossa liioin,  \noli usko vain oikeuteen.  \nSodan pauhussa omaksunut oli  \nhän — _iskujen ihanteen_.</pre><hr class=\"section\">",
  "page-47": "<h4>Vapaussoturin Valloituslaulu.</h4><pre class=\"  \">(Nuotti: Paljon on kärsitty vilua ja nälkää… ) \n\n(Loppupuoli sovitettu Karjalan rintamalle. ) \n\nKauvan on kärsitty ryssien valtaa  \nSuomen kansan vapautta suojellessa.  \n:: Ylös Pojat Pohjanmaan!  \nUrhot kalliin Karjalan!  \nJäämit ja Savon jussit rintamahan! ::  \n\nSotahan nyt marssimme — kotikulta jääköön  \nJääkäriveri tässä velvoittaa!  \n:: Ylös veljet valkoiset!  \nAlas ryssän punaiset!  \nEi nyt auta vihamiestä armahtaa! ::  \n\n</pre>",
  "page-48": "<pre class=\"no-indent  \">Voittoja väkeviä saatu jo monta  \nMeillä on Valkoisessa Suomessa:  \n:: Oulu olkoon omamme!  \nVaasa varsin varmamme!  \nViipuria vastahan nyt vierimme! ::  \n\nVeriset on taistelut takanamme käyty,  \nKuka heitä kaikkia muistaakaan!  \n:: Vaskivesi — Varkaus —  \nMäntyharjun harppaus —  \nKarjalan kaikkivoipa varjelemus! ::  \n\nTampere tallukka — Viipuri villikko —  \nPori, Porvoo — Turkukin tuonnempaa!  \n:: Pahat paikat parsitaan!  \nKonnat kaikki karsitaan!  \nHelsinkiä kohti nyt helskytetään! ::  \n\n</pre>",
  "page-49": "<pre class=\"no-indent  \">Hannilan harjuilla pommit ne paukkuu!  \nRaudussa shrapnellit räiskähtelee!  \n:: Ahvola se ankarin!  \nSuninmäki sankarin!  \nPullilankin punikit viel' rangaistaan! ::  \n\nTulkohon ryssiä tuhannentuhatta!  \nSisua se armeijassa kasvattaa!  \n:: Aika on jo ahdistaa!  \nPunakaartit puhdistaa!  \nVenäläisen verikoirat karkoittaa! ::  \n\nKuolema korkea — sankarin palkka!  \nUrhojen haudoilla hurratahan.  \n:: Ruumis saakoon haavan vaan!  \nKuulat käykööt kulkuaan!  \nSielu jääpi perinnöksi syntymämaan. ::  \n\n</pre>",
  "page-50": "<pre class=\"no-indent  \">Viaporin linnahan leijonalippu  \nJukoliste, poijat, me nostetahan!  \n:: Suomen voimat näytetään!  \nKeinot karskit käytetään!  \nJääkäriveri tässä velvoittaa! ::  \n\n---\n\nLaulu on lavia, kas ei se lopu koskaan  \nSotaleikki soreasti jatkuupi vaan!  \n:: Tampere jo tarrattiin!  \nRautu rietas narrattiin!  \nRaasulissa Suomen poijat polskaa jo lyö! ::  \n\nRaudussa ne ryssän ruojat pakoon mennä huhki,  \nJääkärjoukko maantiellä ne järkihin sai!  \n:: Kuularuiskut ulvoivat!  \nRoistot suohon survoivat!  \n</pre>",
  "page-51": "<pre class=\"no-indent  \">Oli siellä siippojakin joukossaan! ::  \n\nKatastroofi kauhia punikeille pursui,  \nAmnestiaa annettu ei laisinkaan!  \n:: Viha oli verinen!  \nKosto aivan hirmuinen!  \nPäitä siellä pommiloilla murskattiin! ::  \n\nHistorian lehtiä Suomessa on monta,  \nSankareita satamäärin sorvaillaan!  \n:: Eläköhön Elfvengren!  \nNouskoon suureen korkeuteen!  \nRaudun riemuseppeleen mies ansaitsee. ::  \n\nJermelejeff jänishousu Pietarihin painui,  \nKaljunenkin kavaltaja kouristamme pääs:  \n:: Kyllä konnat muistetaan!  \nKunhan ensin luistetaan!  \n</pre>",
  "page-52": "<pre class=\"no-indent  \">Mannerille manifesti julkaistaan! ::  \n\nLumivuokot, Lumperit ja Haapalaiset haljut,  \nTurkiat ja Kuusiset ja Sirolat ja muut:  \n:: Kaikki heidät tutkitaan!  \nSuomeksi ne sutkitaan!  \nOrjatsalon knuppikin se nuljahtakoon! ::  \n\nHännis-Eetu, härkäkallo, nimeltänsä _Valpas_,  \nTokoin kanssa Pietarissa piirakoita syö.  \n:: Nauttikoot viel hiukkasen!  \nNielkööt vaikka käärmehen!  \n— Piru heiltä nahkan nylkee kummaltakin! ::  \n\nSaksalaiset sakiasti Suomen maahan tuppaa,  \nJoka päivä kaupungin ne kahmaisee!  \n:: Maailma on soikia!  \nOn ne aika poikia!  \n</pre>",
  "page-53": "<pre class=\"no-indent  \">Rautaristin Hindenburgi ansaitsee! ::</pre><hr class=\"section\">",
  "page-54": "<h4>Rintamalta Tultua.</h4><pre class=\"  \">(Kuvaus.)\n\nTulen rintamalta! Tulen rintamalta!  \nVeren, kunnian, kuoleman, kuulien alta!  \nSiell' lauleli laaksossa \"Iso Kukko\",  \nMaa järisi, korvat kohisi tukkoon.  \nJa shrapnellit vierellä vonkui ja räiski,  \nLumi pöllysi, pommi kun maahan mäiski.  \nHei!  \n\nMun tarttukoon kieleni kitalakeen,  \nJos unhoitan sinut \"Lapuan Flikka\",  \nSinä Vilppulan rintaman raikas tikka,  \nJoka tulta annoit!  \nJa kauvas kannoit!  \nJa valosi \"jumaluusopille\" vannoit,  \n</pre>",
  "page-55": "<pre class=\"no-indent  \">Hei!  \n\nSiell' leijaili taivaalla \"Puna-Haukka\",  \nSe kikarat kiiltävät ruikkasi, raukka,  \nKas karskahti jossain, pärskähti paukka,  \nMut helvetinpommi sattunut ei…  \nHei!  \n\nTuli yhtenä päivänä päälle myös \"pässi\",  \nVillitty veturi — ilman kuskia,  \nKuin hullu se hyökkäsi, sai tosin puskia,  \nMut otettiin sarvista kiin,  \nHei!  \n\nKakspäinen perkele seurasi sitä,  \nPojat tykkien takaa huusivat: mitä!  \nMut \"Lapuan Flikka\" kun aivasti,  \nJuna julkea kiireesti karkasi,  \n</pre>",
  "page-56": "<pre class=\"no-indent  \">Sen perässä pahasti pärskähti,  \nPirun jalka — kerrotaan — nyrjähti,  \nKun tykkimme tärskähti,  \nHei!  \n\nMyös muistan yön kun tulta löi taivas  \nJa murhanenkeli rataansa raivas:  \nOli kaameaa, oli juhlallista!  \nOli jumalatonta ja jumalallista!  \nKuka muistikaan silloin nukkumista?  \nNe hiukan säestivät patterista…  \nHei!  \n\nMut ambulanssissa ihmeen ma näin:  \nMakas nuorukainen verissä päin,  \nPää hällä ammuttu läpi oli ihan,  \nKuolo kulkenut halki sielun pihan,  \nMut Poika — viel' eli ja puheli vaan  \n</pre>",
  "page-57": "<pre class=\"no-indent  \">Kuin tapahtunut ei olis suuriakaan,  \nYli-Härmästä — vuotias seitsentoista  \nEn ennen nähnyt mä ollut moista.  \nHei!  \n\nAh rintamalle, ah rintamalle  \nSiell' alati ahmivan uhman alle  \nSielu ihmisen siivet saa!  \nMies kohtalon helmoissa uinajaa,  \nJa kaukana kaikkeus kangastaa,  \nYks tunne vain tulvii: _Isänmaa!_  \n\nVaasa 18.3.1918.\n\nLAPUAN LAURILOILLE, VAPAUDEN RISTIN RITAREILLE!\n\nSe on Lapua, joka latua näyttää!  \n</pre>",
  "page-58": "<pre class=\"no-indent  \">Se on Lapua, joka johdattaa!  \nSe on Lapua, joka kalpaa käyttää!  \nJa Suomen joukkoja kannustaa!  \nSe on Lapua, joka tehtävän täyttää,  \nJa armeijan arvoa kohottaa!  \nJa missä Lapuan lippu liehuu,  \nSiell' aina hurme hurjimmin kiehuu,  \nJa taistelo taantumatta riehuu,  \nJa voittohon varmahan laukeaa  \n— Vaikk' hautakin aukeaa!  \n\nNiin kauan kun mainitaan _Länkipohjaa_,  \nNiin kauan Lapuan sankarit ohjaa  \nKautta kuoleman kunniavoittoon —  \nSuomen aamukoittoon! —  \nSuureen yhteissoittoon! —  \nPuolesta valkenevan maan!  \nOi Lapua mistä sä miehuutes sait?  \n</pre>",
  "page-59": "<pre class=\"no-indent  \">Sinä muinais-kärsimäs kostat!  \nEsi-isien henget sua kantavat kait!  \nNyt vapautes kalliisti ostat!  \nJa Suomen jalopeuran valtikan  \nSinä yksin korkealle nostat!  \n\nAh suhiskoon lempeänä pohjoistuuli  \nYli kummun sen, miss' sankarit lepää.  \n— Isä ja Poika Laurila!  \nJa hellästi suudelkoon kumpua huuli  \nJokaisen, ken kulkunsa kuuli,  \nJa tuntea sai sodan kunnian!  \nVeren kostama maa — oi älköön olko vain multaa!  \nSe kasvakoon ruusuja valkeita — se  \nkuhiskoon kirkasta kultaa  \nSe sytyttäköön iäti isänmaan vapaus-tulta  \n— Rinnassa Pohjolan!  \n\n</pre>",
  "page-60": "<pre class=\"no-indent  \">Vaasa 19.3.1918.</pre><hr class=\"section\">",
  "page-61": "<h4>Sota Ja Rakkaus.</h4><pre class=\"  \">(Nuotti Jääkärin valituksesta: Elon mainingit korkeina käyvät.)\n\nNyt armaani yksin mä heitän,  \nEn viipyä vierellä saa,  \nSurun synkimmän sydämmeeni peitän,  \nKoska kutsuvi mua isänmaa.  \n\nSotatorvi on sorjasti soinut,  \nSävel outo ja ihmeellinen.  \nPyhän lempeni tuskissa voinut  \nMinä vastustaa kutsua en!  \n\nSun viimeinen kuiskeesi, kulta,  \nKonsa tempasin laukkuni mie:  \nSe mun lietsoi rintani tulta,  \n</pre>",
  "page-62": "<pre class=\"no-indent  \">Siitä erkani kohtalon tie.  \n\nJäit yksin sä itkemään sinne,  \nSydän parkaani kouristi niin.  \nMun edessäni nous elon rinne,  \nSepä vei minut korkeuksiin!  \n\nLemmen lastamme muistelen aina,  \nSinisilmäistä prinssiämme,  \nHälle hengessä suukon ma painan  \nSodan soidessa vierellämme.  \n\nSodan arpahan nöyrästi taivun:  \nElon armon vai päästönkö saan?  \nPyhän rukouksen hehkussa vaivun  \nMinä helmahan syntymämaan.  \n\nOlis ainoa toivomus mulla  \n</pre>",
  "page-63": "<pre class=\"no-indent  \">Elon erhelmäin ihanteiss':  \nSais välillemme juopa ei tulla,  \nVaikka kuolema miehenkin veis!  \n\nEttä rakkaus äidin ei sammuis  \nLemmen lapseemme milloinkaan!  \nEttä sydämmes ei tuonesta tummuis,  \nMutta kirkastuis yhä vaan!  \n\nEi maailman juoru ja saasta  \nTätä rakkautta raiskata voi!  \nUnet uljaimmat urhojen maasta  \nMeidän sielumme valkeiksi loi!  \n\nVaasa—Antrea keväällä 1918.</pre><hr class=\"section\">",
  "page-64": "<h4>Pohjolaisen Kynäsoturin Tervehdys Karjalan Armeijakunnalle.</h4><pre class=\"  \">Sodan pauhuissa parhaat nyt Suomessa näin:  \nKoko Karjala noussut on pärskyvin päin,  \nEi _vierasta_ vierelle huoli!  \nLie kuinkakin kurja: se kerjäile ei,  \nYks usko, yks rusko sen uhmahan vei,  \nMiss' sinkuvi surman nuoli,  \nJäi elämään tahi kuoli!  \n— Terve Karjalan kalpa!  \n\nMinust' tuntuu kuin Karjalan kalskeessa sois  \nSävel uusi, mi Suomesta _Suomen_ lois:  \nEi tääll' ole herraa, ei orjaakaan,  \nJoka Mies käy kultaista kulkuaan,  \nJoka Poika polkunsa tietää!  \n</pre>",
  "page-65": "<pre class=\"no-indent  \">Yks kuningas Karjalan täällä on vaan:  \n_Tasavalta_, mi nousevi raunioistaan,  \nJoka Ryssän ei valtaa voi sietää.  \n— Terve Karjalan kalpa!  \n\nOlen nähnyt mä porskehet Pohjanmaan,  \nMiten siellä on kunnostus kukkurallaan,  \nMiten osatahan kuolla tai voittaa. —  \nKun nyt näen Karjalan kärsivän maan,  \nKun kuuntelen sankari-seikkailujaan,  \nKun Haadeksen harput soittaa,  \nNiin tiedän sen varmaan: on Karjala sitkee!  \nEi huokaillut muinoin — miks nytkään siis itkee?  \nSe järkähdä ei, se kestää —  \nKen Karjalan karhun estää? Ken?  \n— Terve!  \n\nOi terve sie Karjalan Armeijakunta!  \n</pre>",
  "page-66": "<pre class=\"no-indent  \">Se minkä nyt tunnen, siis ei ole unta!  \nSen päälle ei koskaan tuiskuta lunta!  \nHei terve te Laatokan laakeri-joukot!  \nJotka tunnette Tuonelan tummat loukot,  \nTe Ahvolan patterit — te Vuoksen vartiot,  \nTe Raudun rakuunat — te Joutsenon partiot,  \nTe kaikki, joilla on Herkuleen hartiot!  \nTe Joensuun juurevat nuorukaiset,  \nTe Karjalan lentävät muurahaiset,  \nJotka keräätte kortenne ylväästi yhteen,  \nJotka nostatte Suomelle suurimman lyhteen!  \n— — Pois korusanat — Jumal'auta!  \nTässä sodassa ratkaista saapi vain rauta!  \nSisu kestävi _Sihvon_ rykmenteissä!  \nNäen miehiä, Isänmaan Poikia teissä!  \n— Terve Karjalan kalpa!  \nOta tervehdykseni halpa!</pre><p>Antrean soturi-iltamassa Pitkänäperjantaina.</p><hr class=\"section\">",
  "page-67": "<h4>Pääsiäisaatto Antreassa V. 1918.</h4><pre class=\"  \">Pääsiäisaatto Antreassa!  \nKevät jo keijunsa näyttää.  \nTykkien jyske Seitsolassa  \nTaivahan rannat täyttää!  \n— Sota! Sota! Sota!  \n\nZebaoth, maailman ruhtinas suuri,  \nKarjalan kansaa auta!  \nMurtaos murhaajan musta muuri,  \nSiunaa urhojen hauta!  \n— Sota!  \n\nVeriruusuja hanget hohtaa,  \nKenpä ne kaikki poimii?  \nSankarin suuren siellä nyt kohtaa,  \nMissä pienikin toimii.  \n</pre>",
  "page-68": "<pre class=\"no-indent  \">— Sota! Sota! Sota!  \n\nKattojen räystäiltä pisarat tippuu,  \nLinnut jo metsissä ääntää!  \nSuomen kohtalo riveistä riippuu,  \nKarjala aatraansa kääntää.  \n— Sota!  \n\nRinnassa riutuva kaiho  \nSankari taistohon kulkee.  \nNousneeko koskaan lempensä laiho?  \nJoka mies nyt sydämen sulkee.  \n— Sota! Sota! Sota!  \n\nYksin harhaan ja irrallansa  \nMun sivilisieluni entää.  \nMut' tykkien pauke on voimassansa  \nJa kuularuiskusta lentää!  \n</pre>",
  "page-69": "<pre class=\"no-indent  \">— Sota!  \n\nPian päivä jo päättyvi hämärään.  \nKas pääsiäisyökin koittaa.  \nMies vaipuvi untuva-unelmiinsa,  \nMut' kuoleman harput ne soittaa.  \n— Sota!  \n\nJos olisit tässä mun armahain,  \nJumal' tietää mit toimisimme?  \nKäsi kädessä rientäen rinnallain  \nPunaruusuja poimisimme!  \n— Sota! Sota! Sota!  \n\nPÄÄSIÄISVIRSI TULILINJOILLA.\n\nMurhan kuulat murskaavaiset  \nHalki ilmain liitelee!  \n</pre>",
  "page-70": "<pre class=\"no-indent  \">Ihmisrintaa riehuvaiset  \nKuolon riemut riitelee.  \n\nHenki kallis — henki halpa.  \nYksilö ei merkitse.  \nKaikki ratkaiseepi kalpa.  \nKohtalos nyt punnitse!  \n\nTulkoon Tuoni, tulkoon surma.  \nRuusu nuori taittukoon!  \nNouskoon sieluun pyhä hurma.  \nHurme kallis virratkoon.  \n\n    Antrea, 1:nen pääsiäispäivä 1918.  \n    Sävelsi sotapäivinä Felix Krohn.</pre><hr class=\"section\">",
  "page-71": "<h4>Imatra Sodassa…</h4><pre class=\"  \">Imatran rannalla — tähtien alla,  \nPääsiäisyö — keväthankien halla.  \n— Täällä nyt harhaan.  \n\nTykkien jyrinä korvihin kantaa,  \nSankarit nuoret sielunsa antaa.  \n— Uhraavat parhaan.  \n\nKarjala kaunis — murheista musta,  \nTäynnänsä tulta ja innostusta.  \n— Tunnustus sullen!  \n\nKauvan oot kestänyt — vieläkin kestä!  \nHelvetti-hirmusi — murskaa ja estä!  \n— Tuskainkin tullen.  \n\n</pre>",
  "page-72": "<pre class=\"no-indent  \">Tähdet ne tuikkii — Imatra porskuu,  \nRykmentin ratsut korvessa korskuu.  \n— Kiväärit paukkaa;  \n\nMuistelen muinaista — aattelen ainaista,  \nUnta näen urhoista — vaaleista vainaista.  \n— Voi sydän raukkaa!  \n\nSota on sota! Se särkee ja surmaa!  \nSota on sota! Se rakentaa ja hurmaa!  \n— Koittaako huomen?  \n\nKiväärien kirskeessä — Imatran pauhussa,  \nTykkien jyskeessä — shrapnellein sauhussa  \nLaulu soi Suomen!</pre><hr class=\"section\">",
  "page-73": "<h3>Suomi Suureksi — Viena Vapaaksi!</h3><pre class=\"  \">(Paraadi-runoelma Vapun päivänä.)\n\nSuomi suureksi — Viena vapaaksi!  \nNyt, jos koskaan, se onnistaa!  \nNyt on hetki ja nyt on aika!  \nNyt on suurien suuntain taika  \nPohjan Poikien ponnistaa!  \nNyt on heimous-hengen ponsi,  \nSydän täysi, ei enää onsi —  \nNyt ei luonto saa lannistaa!  \n— Kevätkylvöhön Väinön pellon  \nKäyköön kilvaten kansa, maa!  \n\nNyt arpa on heitetty! —  \nNyt auki kaikki, mik' ennen oli peitetty!  \nNyt sotaretki tehdään — tuo suuri!  \n</pre>",
  "page-74": "<pre class=\"no-indent  \">Nyt murretaan Pohjolan kivimuuri:  \nJa Onnen _Sampo_ maan uumenista saaliiks kaivetaan —  \nHei kalparitarit! Nyt miestä tarvitaan!  \n\nAh, kuuletteko, kansan sielut, miten ilman ranta — humajaa?  \nMiten Äänisjärveltä Valkean meren ääriin maat oudosti kumajaa?  \nMikä sävel soi kaukaisten karhukorpien synkissä kuusikoissa?  \nMiten hanget sinisaloilla sulavat — ovat pian poissa?  \n\nSe on _meidän_ kansallisuuden kalevaisen kantelon kielisoitto!  \nSe on Suomen nousevan vapauden autereinen aamukoitto!  \nSe on tuhatvuotisen tuskan loppu, heräämyksen väkevä</pre>",
  "page-75": "<pre class=\"no-indent  \">voitto!  \nSen toivon Tähden tuikinta, mi muinoin oli loitto: —  \n— Suomi suureksi — Viena vapaaksi!!!  \n\nKansa, joka varjoissa vaelsi, näki valkeuden suuren!  \nTammi, joka kaatua uhkasi, nyt versoi vahvan juuren!  \nVai eivätkö Vienan virrat ole iäti kihisseet — meille?  \nEivätkö Karjalan kankaat ole viittoneet vihreille teille —  \nNuo Vienan sinisalojen ja tunturien tummat polut,  \nTuo vainolaisen vavahuttama heimo, nuo Suomen verisolut!  \nEikö kantele ja Kalevala ole syntyisin _sieltä_ — —  \n— Ken kurja sen vielä kieltää?  \n\nSiks riemuita kelpaa siitä suuresta, mikä muinoin oli salapyhä,  \nJosta kuiskaten unelmoitiin vuosisatoja yhä,  \n</pre>",
  "page-76": "<pre class=\"no-indent  \">Kun Suomen henkipaimenet Vienan sintsilöitä saarsi, kulki,  \nMut jokainen aatteensa armaimmat sydänsoppeensa sulki.  \n— Nyt vasta, tuo kaikki tulkoon julki!  \n\nNyt sotarumpu pauhaa, koko maailma lieskoina palaa!  \nNyt jättiläiset taistelevat, suurpedot myrkkyjänsä valaa!  \nMut pienten kansojen kohtaloita itse Zebaoth ohjaa!  \nTuhatvuosien tyhjyys — kuni etsivi pohjaa.  \n— Kansojen kaikkien kokoomus!  \n— Kansallisuuksien huomenhuokaus!  \n\nOi hajotkaa te valtakunnat, jotka orjia vain tahdoitte luoda!  \nSuistukaa pirstaleiksi sortajat, jotka sopusointua  \n                                       ette suvainneet suoda!  \nNyt Jumalan käsi teidän päällänne raskaana painaa:  \n</pre>",
  "page-77": "<pre class=\"no-indent  \">Ken eilen teistä eli, hän tänään on jo vainaa.,  \n— Kaitselmus kärsimykset kostaa!  \n— Ajan aalloista _Oikeus_ olkapäitään nostaa!  \n\nSuomi suureksi — Viena vapaaksi!  \nSepä sotatorvemme lopputörähdys,  \nSepä Karjalan karhun käpäläsivallus,  \nUkon viimeinen kuningasvihellys!  \nHän heimoa etsivi sieltä, missä runolaulajat kumpuin alla makaa,  \nHän heimoa etsivi — noiden siintävien tunturien takaa — — —  \nOi haihtukaa usvat alhaiset!  \n— Käsi kätehen lyökäämme, oi veljet valkoiset!  \n\nSuomi suureksi — Viena vapaaksi!  \nSe on vapaustaistelun sovitus-uhri!  \nSe on leijonalippu, jota tulevaisuus ei tuhri!  \n</pre>",
  "page-78": "<pre class=\"no-indent  \">Se on palkka, jota Isänmaa viattomasta verestänsä vaatii!  \nSe on se henkinen helmikruunu, joka — marttyyreilla  \n                                        saatiin! — — —  \nIkikunnia heille!  \nVapauden puolesta kaatuneille!  \n— Sankareille!  \nJotka hehkuivat suurille ihanteille!  \nHeidän aatteensa, heidän aseensa  \nYhä kuuluvat — meille  \n— _Suomi suureksi — Viena vapaaksi!_</pre><p>Vaasa 28.4.18.</p><hr class=\"section\">"
}